
<div class="row">
	<div class="column">
		<h3>กระบวนการออกแบบบริการ <br>
Service Design Process</h3>
		<img id="test" class="orbit-image" src="http://tcdc.groov.asia/wp-content/uploads/2016/12/double-diamond.svg"/>
	</div>

</div>


<div class="row">
	<div class="column large-5 medium-5">
				<p>การบริการคือกิจกรรมหรือกระบวนการในการดำเนินการอย่างใดอย่างหนึ่งของบุคคลหรือองค์กร เพื่อตอบสนองความต้องการของบุคคลอื่นให้ได้รับความสุข และความสะดวกสบายหรือเกิดความพึงพอใจจากผลของการกระทำนั้น การบริการมีลักษณะเฉพาะของตัวเอง คือไม่สามารถจับต้องได้ ไม่สามารถแบ่งแยกได้ ไม่สามารถเก็บครอบครองเป็นเจ้าของในรูปธรรมและไม่จำเป็นต้องรวมอยู่กับสินค้าหรือผลิตภัณฑ์อื่นๆ</p>

<p>การออกแบบบริการคือกระบวนการออกแบบที่มีมนุษย์เป็นศูนย์กลาง (Human-centered Design Process) อย่างสร้างสรรค์บนพื้นฐานความเป็นไปได้ เพื่อสร้างคุณค่า (Value) แก่ลูกค้าและสร้างความได้เปรียบในการแข่งขัน (Competitive Advantage) แก่ผู้ให้บริการ การออกแบบการบริการได้รับการพัฒนาขึ้นจากการศาสตร์การออกแบบหลายแขนง โดยอาศัยเครื่องมือและวิธีการทำงานออกแบบผลิตภัณฑ์ (Product Design) การออกแบบการปฏิสัมพันธ์ (Interaction Design) การออกแบบการสื่อสาร (Communication Design) ผสมผสานกับศาสตร์และเครื่องมือการวางแผนกลยุทธ์ทางธุรกิจ การผสานเครื่องมือจากศาสตร์เหล่านี้รวมไว้ในกระบวนการออกแบบบริการ เอื้อให้ทีมสามารถสร้างจุดปฏิสัมพันธ์ของการบริการ (Service Touchpoints) และแพลตฟอร์ม (Platforms) อันหลากหลายอย่างมีประสิทธิภาพ</p>

<p>การออกแบบบริการเป็นกระบวนการสร้างกลยุทธ์เพื่อให้ลูกค้าหรือผู้ใช้บริการมีประสบการณ์ที่ดีกับองค์กร ในบางกรณีเป็นการขยายขอบเขตการปฏิสัมพันธ์ของลูกค้าที่เคยมีเฉพาะแต่กับตัวสินค้าหนึ่งๆ ไปสู่การ
สัมผัสการบริการอย่างผสมผสานทุกจุด ซึ่งสามารถเพิ่มคุณค่าแก่ผลิตภัณฑ์ แบรนด์และองค์กรโดยรวม กระบวนการออกแบบบริการมีการวิเคราะห์โอกาส สร้าง ทดสอบ และพัฒนาแนวคิดการบริการ เพื่อกระจายออกสู่ตลาดอย่างครบวงจรและเป็นระบบ นอกจากจะเป็นกระบวนการที่ตอบสนองความพึงพอใจแก่ผู้ใช้บริการแล้ว กระบวนการทำงานนี้ยังเอื้อให้องค์กรผู้ให้บริการเข้าใจความต้องการ วิถีชีวิตและแรงจูงใจของผู้ใช้บริการมากขึ้น ยังผลให้องค์กรสามารถเพิ่มความ
สำเร็จ สร้างผลกำไร และสร้างภาพลักษณ์ที่ดีแก่องค์กรและแบรนด์ในระยะยาว การออกแบบบริการจึงเป็นภาคส่วนที่กำลังเติบโตและมีความสำคัญขึ้นเรื่อยๆ ในสังคมเศรษฐกิจปัจจุบัน</p>

<p>ประโยชน์ของการออกแบบบริการ</p>

<ul>
<li><p>เข้าใจความต้องการของตลาด</p></li>
<li><p>เพิ่มคุณค่าด้วยทรัพยากรที่มีอยู่</p></li>
<li><p>เปลี่ยนวัฒนธรรมองค์กร</p></li>
<li><p>เปิดมุมมองใหม่ในการพัฒนาการบริการในอนาคต</p></li>
<li><p>ทำให้เกิดประสิทธิผลในการบริการสูงขึ้น</p></li>
<li><p>เพิ่มประสิทธิภาพในการบริการ</p></li>
<li><p>เชื่อมความสัมพันธ์ระหว่างองค์กรและลูกค้า</p></li>
<li><p>เป็นพื้นฐานของความสำเร็จในการสร้างประสบการณ์ที่ดีกับลูกค้า</p></li>
<li><p>สร้างจุดขายที่แตกต่างจากคู่แข่ง</p></li>
<li><p>สร้างความผูกพันกับแบรนด์</p></li>
</ul>
	</div>
	<div class="column large-2 medium-2">
	</div>
</div>

    
